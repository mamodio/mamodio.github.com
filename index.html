---
layout: base
title: "Mirco Amodio, Candidato al consiglio comunale di Cavallino e Castromediano per la lista 'La Città che Cresce'"
---
<h2>Programma elettorale della lista &quot;La Città che Cresce&quot;</h2>

<p>Il programma politico di <b>Daniele Gigante candidato Sindaco e della coalizione che lo sostiene</b>, all’interno del progetto <b>“La Città che cresce”</b> intende far fronte alle esigenze e alle aspettative di crescita del territorio e Di sviluppo della nostra comunità da soddisfare attraverso l’utilizzo delle risorse disponibili.</p>

<p>Il presente programma costituisce una fotografia precisa dei problemi che ci ha consentito di individuare priorità ed urgenze, che tiene conto di quanto già realizzato e di quanto resta ancora da fare, senza facili proclami ed inutili atteggiamenti demagogici, la cui definizione richiede la responsabilità del buon padre di famiglia che affronta le questioni amministrative con saggezza, discernimento, competenza, trasparenza, partecipazione, sobrietà di stile e di comportamento.</p>

<p>Il programma della Lista <b>“La Città che Cresce”</b> indica gli obiettivi che s’intendono realizzare attraverso un sereno e costruttivo rapporto con tutti i cittadini, movimenti, associazioni e forze politiche, favorendo la partecipazione dei corpi intermedi della società civile e valorizzando tutte le risorse umane disponibili, in funzione del pieno diritto di cittadinanza.</p>


<p style="padding: 30px; font-weigth: bold;">Il sale della democrazia è quello di muoversi in una competizione aperta e leale con un obiettivo: “Costruire la nuova Città ed una comunità più umana e civile”.</p>

<p style="font-weigth: bold;">La nostra azione sarà improntata alla riqualificazione della spesa in relazione ai cospicui proventi che il nostro bilancio riesce ad introitare (royalties da discarica e impianti fotovoltaici), oltre agli ordinari trasferimenti ordinari di provenienza nazionale e regionale, in relazione all’alienazione di parte del nostro patrimonio mobiliare, sulla razionalizzazione delle scelte basato il tutto su una sistematica concertazione e condivisione territoriale tra i centri di aggregazione sociale: Amministrazione, Partiti, Associazioni, Scuola e Parrocchie di Cavallino e Castromediano.</p>

<ul>
  <li><a href="#p1">Interventi per il rione Castromediano</a></li>
  <li><a href="#p2">Interventi per le periferie</a></li>
  <li><a href="#p3">Politiche giovanili</a></li>
  <li><a href="#p4">Politiche sociali</a></li>
  <li><a href="#p5">Politiche educative</a></li>
  <li><a href="#p6">Pace e cooperazione</a></li>
  <li><a href="#p7">Cultura</a></li>
  <li><a href="#p8">Lavoro</a></li>
  <li><a href="#p9">Promozione del territorio</a></li>
  <li><a href="#p10">Sport e tempo libero</a></li>
  <li><a href="#p11">Urbanistica e lavori pubblici</a></li>
  <li><a href="#p12">Attivit&agrave; produttive</a></li>
  <li><a href="#p13">Ambiente e tutela del territorio</a></li>
  <li><a href="#p14">Sicurezza</a></li>
  <li><a href="#p15">Trasporti</a></li>
  <li><a href="#p16">Tutela degli animali</a></li>
  <li><a href="#p17">Organizzazione del personale</a></li>
  <li><a href="#p18">Programmazione economica</a></li>
  <li><a href="#p19">Politica fiscale</a></li>
</ul>




<h3><a name="p1">Interventi per il rione Castromediano</a></h3>
<p>Riqualificare il Rione Castromediano, attraverso i seguenti
interventi ci consentirà di esaltare l’integrazione tra i
residenti:</p>

<ol>
<li>Valorizzare il rione attraverso una politica attenta alla riqualificazione urbana, alla rivitalizzazione sociale ed economica con rilancio di politiche finalizzate all’animazione territoriale e ad una forte integrazione con Cavallino e la città capoluogo. 
<li>Trasformare gli spazi verdi, esempi tangibili di trascuratezza ed indifferenza, in veri e propri piccoli parchi. 
<li>Realizzare un centro di aggregazione giovanile. 
<li>Istituire un servizio di vigilanza di quartiere. 
<li>Garantire un sistematico servizio di pulizia delle strade e manutenzione del verde pubblico. 
<li>Continuare nella riqualificazione dell’Area ex “Campo Bisanti” attraverso la realizzazione dei successivi stralci. 
<li>Stimolare la partecipazione dei cittadini del rione alle scelte amministrative attraverso l’istituzione dei comitati quartiere.
</ol>

<h3><a name="p2>"Interventi per le periferie</a></h3>

<ol>
<li>Realizzare interventi di arredo urbano nelle aree periferiche, allo stato attuale in evidente stato di abbandono;
<li>Attivare iniziative di partecipazione destinate ai cittadini abitanti nelle aree periferiche al fine di individuare le criticità esistenti e le correlate soluzioni di intervento.
<li>Bonificare le discariche all’aperto venutesi a creare in relazione all’incuria e al dolo umano.
</ol>

<h3><a name="p3">Politiche giovanili</a></h3>

<p>Sarà avviato un nuovo rapporto con le giovani generazioni, impegnandosi con strategie di intervento graduali finalizzate all’animazione, all’orientamento e allo sviluppo sociale, formativo e professionale dei nostri giovani. I punti principali sui quali si svilupperà la nostra azione costituiscono la cornice nel cui ambito rientrano attività che possano corrispondere alle esigenze e bisogni, dov’è necessario produrre formazione, educare alla partecipazione, alla socialità, all’ascolto, alla legalità, all’informazione, alla lettura del nostro territorio.</p>

<ol>
<li>Costituire laboratori urbani giovanili, luoghi di apprendimento collettivo nei campi dell’artigianato, dell’arte, della cultura, delle nuove tecnologie;
<li>Destinare le strutture di Casina Vernazza a Centro Giovanile (con destinazione polifunzionale) nel quale realizzare attività culturali e ricreative con la possibilità di prevedere al suo interno un internet point . Questo centro diverrà sede del Forum permanente dei Giovani e potrebbe risultare fondamentale per i nostri giovani, spingendoli all’impegno sociale favorendo eventualmente anche la formazione di nuove forme associative che aiutino l’Amministrazione Comunale, attraverso programmi di animazione, di organizzazione di marginalità e eventi culturali, musicali, sportivi, per fronteggiare fenomeni di devianza sociale.
<li>Riqualificare spazi ricreativi e ludici (campetti di calcetto,centri sportivi e sociali, punti di incontro);
<li>Sviluppare tutte le progettualità per il servizio civile nazionale che consentirà di disporre di giovane personale al servizio della nostra comunità nelle attività sociali e culturali e, nel contempo, la possibilità di far maturare ai nostri giovani una preziosa esperienza di impegno civico;
<li>Promuovere lo sviluppo dell’occupazione giovanile attraverso la valorizzazione delle risorse locali, attraverso la creazione di nuove imprese in forma cooperativa, attraverso la formazione artigianale; Favorire la nascita di cooperative giovanili per:
<ul>
<li>la gestione di servizi di pubblica utilità;
<li>l’attivazione di un servizio di operatori turistici per il museo diffuso;
<li>lo studio analitico di percorsi storico-culturali che possano ricondursi al parco archeologico;
<li>la gestione e la tutela di strutture sportive presenti sul territorio. 
</ul>
</ol>

<h3><a name="p4">Politiche sociali</a></h3>

<p>Sostenere i più deboli, promuovere azioni per offrire loro nuove opportunità è l’obiettivo centrale del nostro programma ponendo in essere una strategia coerente con il piano di zona e con le ulteriori risorse individuabili nel bilancio annuale. E’ necessario promuovere più efficaci politiche sociali, in termini di servizi ai bisogni di tipo relazione e affettivo, una nuova cultura e strategia per arginare fenomeni di disagio nelle famiglie, fra i giovani, gli anziani, i disabili, gli immigrati, nuovi stili di vita improntati alle virtù sociali, sui principi di responsabilità, partecipazione democratica, equità e tutela delle fasce più deboli. Riqualificazione del settore servizi sociali con l’avvio di  attività di cooperazione e forte integrazione con altre istituzioni pubbliche e con il mondo del terzo settore. Attivare interventi a sostegno del nucleo familiare, con idonea assistenza domiciliare tramite per esempio cooperative di giovani, cercando di individuare prestazioni in
grado di prevenire situazioni di disagio e capaci di promuovere e produrre benessere sociale. A tal fine è necessario prevedere il censimento delle famiglie in cui è presente un disabile e del tipo di disabilità. In questo l’amministrazione potrà erogare dei servizi mirati.</p>

<p>Perché le azioni di politica sociale possano avere una ricaduta positiva sul territorio e un coinvolgimento esteso dei cittadini, le fasce su cui intervenire maggiormente sono: </p>

<ol>
<li>l’infanzia - prestare la massima attenzione alla fascia di età da 0 a 3 anni per offrire alle famiglie che ne facciano richiesta un servizio di asilo nido altamente qualificato e, pertanto, si dovrà mirare anche alla realizzazione di un asilo nido comunale.
<li>sostenere le attività extrascolastiche dei diversamente abili -  assicurare l’integrazione scolastica e sociale attraverso interventi mirati da inserire nella pianificazione zonale, assicurando il trasporto, l’abbattimento delle barriere architettoniche;
<li>le famiglie -  Per le giovani coppie in difficoltà economica, per le quali è necessario sostenere l’acquisto di beni e servizi imprescindibili, al fine di assicurare una vita dignitosa, sarà definito un sistema di prestiti sull’onore a tasso zero concorrendo, attraverso apposita convenzione, a finanziare strumenti specifici posti in essere allo stato attuale dall’Amministrazione provinciale; Aiuti alle giovani coppie per la costruzione e/o acquisto della prima casa; Assegnazione agevolata di lotti di edilizia residenziale pubblica per le giovani coppie;
<li>gli anziani che rappresentano una risorsa di cultura e di umanità che va valorizzata devono godere di servizi tali da consentire un adeguato e dignitoso livello di vita indispensabile risorsa umana e civile. Pertanto, saranno avviati interventi di sostengo alle famiglie che si fanno carico di mantenere l’anziano non autosufficiente nel proprio contesto di vita. Lo scopo è sostenere la scelta di mantenerlo al proprio domicilio, nel proprio contesto sociale e affettivo. Saranno individuati spari ricreativi e di aggregazione sociale e sarà garantita l’assistenza agli anziani non autosufficienti. Sarà istituita la Consulta degli Anziani.
</ol>

<h3><a name="p5">Politiche educative</a></h3>
   
<p>Puntare ad un miglioramento complessivo della qualità dell’istruzione in una concezione di servizio di formazione integrato e condiviso dai soggetti deputati ad occuparsi dei processi educativi.  In una fase di riforme dei sistemi scolastici e formativi, il ruolo dell’Amministrazione Comunale è sempre più rilevante, diventando protagonista di scelte strategiche in relazione alla funzione che deve svolgere quale garante degli interessi generali e collettivi, in un’ottica di miglioramento complessivo della qualità dell’istruzione. Le scelte di politica educativa e di edilizia scolastica devono partire da una concezione di servizio di formazione integrato e condiviso dai vari soggetti deputati ad occuparsi di educazione e formazione e con l’utilizzo delle risorse istituzionali e professionali del territorio (Scuola, Centri Studio, Associazionismo, Volontariato, Asl) al fine di contribuire alla crescita culturale e civile dei cittadini in un’ottica di benessere sociale completo. Attivare il Consiglio Comunale baby. Mirare alla progettazione partecipata per avviare una nuova e diversa politica territoriale. Attivare laboratori di animazione per attività espressive e culturali in collaborazioni con gruppi di intervento territoriale e di iniziative sportive, ricreative e culturali con utilizzo delle strutture esistenti.</p>


<h3><a name="p6">Pace e cooperazione</a></h3>
   
<p>Facilitare l’apertura del nostro territorio e della nostra comunità alla cultura della pace, alla solidarietà internazionale e alla cooperazione con i PVS attraverso attività progettuali di cooperazione internazionale e cooperazione decentrata. Le nostre proposte sono finalizzate alla Promozione di percorsi di educazione alla pace e di educazione interculturale.</p>


<h3><a name="p7">Cultura</a></h3>
 
<p>Nel prossimo futuro, fare cultura a Cavallino dovrà significare avere un’Amministrazione ed un Sindaco capaci di mettere a disposizione risorse progettuali e programmatiche, competenze, disponibilità, collaborazioni ed in grado di farsi portavoce di esigenze, opportunità economiche e di finanziamento. Realizzare iniziative volte alla riappropriazione della propria identità di cittadini, al recupero delle evidenze artistico-architettoniche, alla salvaguardia del paesaggio (cominciando dai beni culturali recuperati nel corso di questi e proseguendo con la valorizzazione delle case a corte, con la riqualificazione del centro storico, con gli immobili legati all’archeologia industriale – frantoi ipogei, cave, ecc.) perché venga ampliata l’area del museo diffuso, permettendo la fruizione degli spazi intesi come occasione di incontro e conoscenza. Sarà istituito un museo della civiltà contadina. L’Amministrazione Comunale deve svolgere il ruolo di stimolo e coordinamento con la realizzazione di progetti di educazione per le giovani generazioni, nella scuola, attraverso il potenziamento della biblioteca, l’attivazione di una mediateca e la promozione di  un Forum delle associazioni e degli operatori culturali.</p>

<p>Cultura, turismo e politiche giovanili rappresentano tre aspetti della vita culturale che hanno forte comunanza di valori e obiettivi e, di conseguenza, possono essere inseriti in un’unica dinamica progettuale, capace di coniugare le specificità di ciascun settore con momenti di comune collaborazione e di promozione delle attività. Questa azione ha lo scopo di spostare il baricentro dal Palazzo alla gente, creare iniziative che la gente sente come proprie, vive come protagonista ed alle quali partecipa in prima persona. Sarà organizzato un Festival delle culture giovani al fine di consentire la manifestazione delle varie espressioni artistiche e musicali durante il periodo estivo. La tutela e valorizzazione dei seguenti contenitori: Convento dei Domenicani destinato con C d’U, il Teatro “Il Ducale”, Antiquarium, Centro Studi Gino Rizzo, Biblioteca Gino Rizzo, Mediateca centrale.</p>


<h3><a name="p8">Lavoro</a></h3>

<p>Quella del lavoro e della formazione è una scommessa difficile ma importante: un ente locale come il nostro non può intervenire sulla disoccupazione se non agevolando ed individuando nuovi e praticabili progetti di sviluppo come questi, coniugando cultura e lavoro, formazione e crescita sociale. Intendiamo affidare al comune un ruolo attivo nello sviluppo occupazionale, in stretta azione, in stretta collaborazione con gli organi provinciali preposti alla politica del lavoro.</p>

<p>Tra le numerose azioni da intraprendere assumono particolare importanza le seguenti:</p>

<ol>
<li>facilitare l’inserimento nella vita professionale attraverso “Crea Impresa” ed un adeguato servizio informativo rivolto soprattutto ai giovani. Saranno creati punti di infoprmazioni in tutte le frazioni, e saranno istituiti momenti di incontro con esperti per facilitare l’inserimento lavorativo;
<li>combattere il lavoro nero. L’occupazione nel nostro territorio, soprattutto stagionale e legata alle attività turistiche, sembra presentare larghe fasce di illegalità. Intendiamo operare per combatterlo in stretta collaborazione con le associazioni degli imprenditori;
</ol>

<p>Tutte le scelte e le politiche del lavoro saranno attivate tramite costante collaborazione, in appositi tavoli, con sindacati, associazioni di categoria e rappresentanti degli imprenditori.   Per favorire il loro inserimento nell’attività lavorativa sarà necessario ripristinare e potenziare ulteriormente l’Ufficio Informagiovani per il reperimento di informazioni circa le nuove opportunità di lavoro, studio e formazione sul territorio nazionale ed anche internazionale. In collaborazione con gli istituti scolastici ai nostri giovani studenti delle superiori si potranno offrire opportunità di stage presso gli Uffici Comunali, negli studi professionali e presso le nostre aziende, perchè il loro futuro impatto con il lavoro sia meno oneroso per le aziende e nello stesso tempo più agevole per loro. Aiuti a cooperative sociali di giovani disoccupati affidando loro alcuni servizi comunali quali il verde pubblico, il servizio affissioni, trasporto ecc...</p>


<h3><a name="p9">Promozione del territorio</a></h3>

<p>Intendere e progettare la promozione del territorio in una dimensione integrata cultura, turismo, crescita sociale e paesaggio. Promozione del territorio, cultura e turismo sono elementi su cui puntare per uno sviluppo alternativo del nostro territorio, in grado anche di sostenere il tessuto economico. E’ indispensabile, al fine di poter sostenere lo sviluppo turistico della nostra città, compiere un’importante opera di promozione esterna dell’immagine. Elemento essenziale è l’applicazione di logiche di marketing integrato al turismo culturale, connessa all’esistenza del museo diffuso proiettandola come fonte di ricchezza.</p>

<p>Quindi è prioritario individuare un progetto serio e definitivo di utilizzo a fini turistici (infoturismo) dei locali del Palazzo Marchesale, con inserimento dello stesso nei circuiti nazionali ed internazionali del turismo storico-culturale. Si deve ripensare il turismo giovanile, agevolando l’ingresso dei ragazzi, la permanenza e il soggiorno e favorendo quindi l’insediamento all’interno del nostro territorio di strutture adeguate allo scopo, oggi totalmente carenti, come bed & breakfast.</p>

<p>Promuovere il nostro territorio attraverso partecipazione a fiere, con inserzioni su guide turistiche, riviste specializzate, attraverso siti on line inserendola in circuiti archeoturistici, con iniziative di valorizzazione dei prodotti dell’artigianato locale e della nostra terra, mercatini dell’antiquariato nella piazza Castromediano.</p>

<p>Stabilire un rapporto dinamico con attori sociali che consentano di poter veicolare l’immagine del nostro territorio, le nostre vocazioni culturali a livello nazionale e internazionale.</p>


<h3><a name="p10">Sport e tempo libero</a></h3>

<p>La Civica Amministrazione dovrà essere il fulcro intorno cui ruoteranno tutta una serie di iniziative sportive che coinvolgano e rendano attivi protagonisti i giovani del nostro Comune. L’impegno della futura amministrazione deve essere quello di:</p>

<ul>
<li>Creare un Ufficio comunale per lo sport, con il diretto coinvolgimento di rappresentanti del mondo dello sport di comprovata competenza ed esperienza e di professionisti del settore, che affianchino l'Assessore per la predisposizione dei piani e dei programmi di intervento e la ricerca delle fonti di finanziamento, da impegnare nelle nuove realizzazioni e nel miglioramento dell'impiantistica sportiva esistente;
<li>Attivare e regolamentare tutte le strutture sportive esistenti, promovendo l’associazionismo sportivo e una politica dello sport per tutti, tornei delle diverse fasce di età e di genere;
<li>Censire le Associazioni o gli organismi operanti, i praticanti, le iniziative a carattere sportivo o assimilabili organizzate nel corso dell’anno e da chi, per realizzarne un calendario;
<li>Realizzare nuove strutture sportive ed aree attrezzate che consentano di rispondere alla domanda crescente di sport e creare nuove opportunità per lo sviluppo economico e sociale del territorio di Cavallino e Castromediano. Realizzare, a Cavallino, in Via Caprarica, una vera e propria cittadella dello sport che integri le strutture esistenti con una struttura (destinata a piscina ovvero a palazzetto dello sport) da programmare nello spazio attualmente destinato a parcheggi prevedendo tale area nella parte laterale delle due strutture esistenti.
<li>Realizzazione di struttura polivalente tra campo di bocce e campo di calcio
</ul>

<h3><a name="p11">Urbanistica e lavori pubblici</a></h3>

<p>&Egrave; impegno dell’amministrazione comunale far crescere il territorio rendendolo sempre più  vivibile, dando impulso al settore dei lavori pubblici quale occasione di occupazione e rilancio delle attività produttive:</p>

<ul>
<li>Attuare un programma integrato di riqualificazione urbana del centro storico con completamento della basolatura;
<li>Recupero urbano e rivitalizzazione sociale delle periferie;
<li>Attuare un Programma di riqualificazione del centro Urbano, per una migliore qualità della vita, attraverso lo studio di un  Piano Traffico, che individui percorsi pedonali nella zona centrale e il riordino delle aree a parcheggio;
<li>Attuare progetti di riqualificazione urbana per rendere più accogliente e vivibile il territorio;
<li>Rifare le arterie stradali che necessitano di un nuovo manto stradale e della realizzazione di marciapiedi (Via San Cesario, Via Della Vite a Castromediano);
<li>Proseguire con i successivi stralci per la realizzazione di  un ampio spazio a verde attrezzato per il gioco e il tempo libero nell’area ex Bisanti;
<li>Completamento della pubblica illuminazione, sarà avviato un progetto per la conversione da lampade a gas a lampade a led alimentate da micro impianti combinati eolico-fotovoltaico;
<li>Adeguare e ottimizzare il traffico cittadino e la diversa segnaletica, migliorare e razionalizzare la viabilità e la manutenzione del verde pubblico;
<li>Realizzare un Piano particolareggiato per il Centro Storico.
<li>Interventi nel centro storico per  rifacimento delle facciate, degli infissi, dell’installazione di pannelli solari per la produzione di acqua calda o di energia elettrica.
</ul>

<p>Ogni abitazione di nuova costruzione dovrà essere autonoma dal punto di vista energetico, impiantando in maniera integrata pannelli fotovoltaici per la produzione di energia elettrica e acqua calda. </p>


<h3><a name="p12">Attivit&agrave; produttive</a></h3>

<p>Il nostro Comune necessita, compatibilmente con gli strumenti urbanistici vigenti e le prospettive di variante all’assetto territoriale, di nuovi indirizzi nell’offerta delle strutture commerciali, di nuovi criteri per il rilascio delle autorizzazioni per le medie strutture di vendita, per i pubblici esercizi, per l’organizzazione del commercio su aree pubbliche, anche in adempimento alla vigente legislazione nazionale e regionale. L’obiettivo è quello di raggiungere un giusto equilibrio tra il piccolo commercio e la grande distribuzione. Pertanto, sarà rivolta particolare attenzione al piccolo commercio.</p>

<p>Anche l’ARTIGIANATO svolge un ruolo indispensabile per l’equilibrio e lo sviluppo del tessuto economico ed occupazionale del nostro Comune. L’Artigianato è un forte utilizzatore di mano d’opera dando un forte contributo alle politiche dell’occupazione ed offrendo ai giovani attraverso l’apprendistato ed i contratti di formazione lavoro, strumenti concreti di formazione professionale. Anche in questo settore è necessario lavorare con le associazioni di categoria per elaborare eventuali progetti per attingere a fondi a livello regionale, nazionale e comunitario. A nostro avviso, uno dei modi in cui si potrebbe intervenire per incentivare il settore è quello di prevedere nel centro l’insediamento di “botteghe” di artigianato artistico reperendo spazi in disuso. E’ necessario, anche, esercitare un'azione di alfabetizzazione alle nuove tecnologie informatiche mettendo l'artigiano nelle condizioni di valutare compiutamente i benefici che può determinare l'utilizzo di tali nuove tecnologie sull'attività dell'impresa, le opportunità e le potenzialità offerte nell'universo internet. Istituzione di un fondo di rotazione, da restituire senza interessi, che agevoli la costituzione  di nuove imprese o il loro ammodernamento tecnologico.</p>


<h3><a name="p13">Ambiente e tutela del territorio</a></h3>

<p>La tutela ambientale del territorio rappresenta un punto qualificante dell’azione politico-amministrativa, in quanto costituisce il punto di crisi più alto, sia per le possibili conseguenze che lo riguardano sia per le debolezze delle politiche ambientali attuate fino ad oggi. Pertanto, si rende necessario garantire una migliore qualità della vita alla cittadinanza ponendo in essere, di concerto con le istituzioni competenti (Regione e Provincia) tutte le possibili azioni mirate ad assicurare la sostenibilità ambientale dell’impiantistica per la RSU e per gli Impianti per la produzione di energia da fonti rinnovabili. A tal fine si dovrà tendere ad un incremento della differenziazione della raccolta con la prospettiva virtuosa di perseguire la logica del rifiuto zero. Saranno posti allo studio metodologie per gratificare quei cittadini che pongono maggiore attenzione nel differenziare. A rispetto della qualità della vita dei nostri concittadini, non saranno rilasciate autorizzazioni per la costruzione di centrali termoelettriche che prevedano processi di combustione non ravvisandone la particolare necessità. Estrema attenzione sarà posta, qualora la richiesta autorizzativa riguardi piccoli impianti ad uso e consumo proprio, nel valutare la sussistenza della reale esigenza dello specifico impianto rispetto ad altre metodologie meno inquinanti.</p>
<p>Il programma che presentiamo spazia in una serie d’interventi ed intende curare prioritariamente alcune attività che possono sintetizzarsi nella pianificazione e regolamentazione delle attività citate e nella creazione di laboratori di educazione ambientale. Ad uno stretto controllo sugli impianti dal punto di vista tecnico, riteniamo delegare ad una Commissione consiliare l’apposito compito, con obbligo di riferire periodicamente in Consiglio, gli esiti dei controlli sull’aria e sulla falda. La commissione valuterà inoltre l’impatto visivo, ambientale, acustico, archeologico, agricolo faunistico e umano.</p>  


<h3><a name="p14">Sicurezza</a></h3>

<p>Elemento fondamentale per uno sviluppo economico e sociale sostenibile e duraturo, è senza dubbio la realizzazione di un sistema che garantisca sicurezza al cittadino. Controllo del territorio, attraverso un coordinamento continuo di tutte le forze di pubblica sicurezza presenti: Carabinieri, Vigili Urbani, Attenzione alle zone periferiche del comune, con particolare rilievo per la frazione e le aree più isolate.</p>
<p>Realizzare e promuovere progetti d’informazione del mondo giovanile circa i gravi danni derivanti dall’utilizzo di sostanze stupefacenti, in collaborazione con la scuola, le organizzazioni giovanili e la Parrocchia. Monitoraggio costante dei fenomeni collegati.</p>
<p>Potenziamento della sicurezza degli edifici scolastici, rifacimento degli infissi interni ed esterni  e rinnovo dell’arredo scolastico in particolare nella scuola primaria e secondaria di 1° grado.</p>

<h3><a name="p15">Trasporti</a></h3>

<ol>
<li>Facilitare i collegamenti  Lecce – Cavallino (per favorire coloro che sono privi di mezzi e per facilitare i flussi di studenti che frequentano la scuola ISUFI. 
<li>Pianificare un servizio di mobilità extraurbana verso il centro commerciale e verso Lecce, di facile fruizione, al fine di agevolare i cittadini privi di mezzo (ceti meno abbienti, anziani, under 18, studenti fuori sede) e al fine di massimizzare gli aspetti positivi della centralità del Comune di Cavallino tra i poli di attrazione (centro commerciale-città capoluogo), favorendo nel contempo i flussi e l’integrazione tra Cavallino e Castromediano, con positivi riflessi sulle piccole attività commerciali e sullo sviluppo del concetto di Cavallino vivibile e Cavallino riqualificabile.
</ol>

<h3><a name="p16">Tutela degli animali</a></h3>

<p>Realizzare una struttura per animali senza dimora che sia gestito in collaborazione con l’ENPA, che funga anche da pensione per coloro che intendono lasciare il proprio amico per soggiorni brevi o lunghi (con il pagamento di una retta), nonché ad una struttura anche a carattere clinico con servizio veterinario comunale.</p>


<h3><a name="p17">Organizzazione del personale</a></h3>

<p>Punto prioritario è quello di valorizzare le proprie risorse umane:</p>

<ul>
<li>Migliorare gli standards qualitativi e quantitativi della macchina amministrativa per quanto riguarda i servizi offerti ai cittadini con una migliore e più efficace organizzazione delle risorse umane;
<li>Investire ancora per l’accrescimento e la valorizzazione delle competenze del personale che opera a contatto del “cittadino-utente” o del “cittadino-cliente”;
<li>Incrementare le risorse destinate alla cosiddetta “Formazione Continua” del personale;
<li>Modificare l’attuale Dotazione Organica, ai sensi delle normative vigenti, in tema di autonomia funzionale e finanziaria degli Enti Locali, con possibilità di incremento per il personale idoneo e una rimodulazione che renda il personale protagonista delle sfide future, valorizzandone le capacità e le competenze;
<li>Implementare nuova strumentazione informatica (hardware e software) al fine di rendere omogenei i pacchetti in dotazione agli uffici, rendendo disponibili atti, bandi di gara e albi gestiti dal Comune, anche attraverso la rete Internet e il sito del Comune.
</ul>


<h3><a name="p18">Programmazione economica</a></h3>

<p>Il reperimento delle risorse economiche e l’utilizzo delle stesse per gestire l’intero complesso delle attività comunali, come in ogni famiglia, azienda o comunità che si rispetti,  è la priorità cui l’Amministrazione deve porre maggiore attenzione e deve destinare le migliori risorse umane e materiali. L’attività in questo campo sarà realizzata seguendo la politica di programmazione fatta di progetti e collaborazione con gli altri Enti territoriali. Il reperimento delle risorse,  potendosi basare sempre in forma più ridotta sui trasferimenti di Stato, Regione e  Provincia, sarà rivolto all’individuazione di quei progetti messi a disposizione da Enti e Organismi nazionali e internazionali che maggiormente potranno concorrere allo sviluppo del territorio.</p>

<p>La collaborazione con Enti territoriali pubblici e privati e l’organizzazione consortile restano i primi impegni per un fattivo orientamento progettuale che dovrà proiettare l’”Ente Comune” verso obiettivi di modernizzazione.</p>

<p>Il giusto equilibrio delle aliquote per le tasse comunali, un’attività orientata al servizio dei cittadini ed ispirata ai principi di efficienza, efficacia ed economicità saranno i cardini sui quali ruoterà l’attività in questo campo; un atteggiamento fermo e  deciso,  ma nell’assoluto rispetto dell’equità contributiva verso tutti i cittadini, caratterizzerà l’intero processo di gestione di tutte le risorse; un’oculata attenzione e il rigoroso controllo di tutte le spese saranno assicurate,  per garantire i cittadini che il denaro pubblico sarà ben utilizzato.</p>

<p>Tutto questo sarà realizzato con particolare attenzione alle esigenze di bilancio e con l’utilizzo al meglio della professionalità presenti nella struttura municipale. Nell’ottica di un progressivo e sempre più ampio programma di informatizzazione si presterà particolare attenzione alla “formazione” dei funzionari comunali,  per un miglior utilizzo delle risorse disponibili e per dare servizi sempre migliori  a tutti i cittadini.</p>


<h3><a name="p19">Politica fiscale</a></h3>
 
<p>Un programma di questa portata è indubbio che non possa essere attuato con le sole risorse finanziarie attinte dal bilancio ordinario del Comune. Sarà, pertanto, necessario ricercare tutte le fonti di finanziamento – Comunità Europea, Stato, Regione, Provincia, privati – per attuare quanto descritto.</p>

<p>La politica fiscale del Comune, pur in considerazione della continua diminuzione delle entrate statali attuate dal Governo, terrà conto delle giovani coppie e delle famiglie in difficoltà, con agevolazioni ICI sui terreni agricoli, sulla prima casa, sulla Tarsu e, nello stesso tempo, attuerà un potenziamento dei controlli per far sì che si paghi tutti e di meno. La Tarsu legata al costo del servizio di gestione per la raccolta dei rifiuti soli urbani può essere diminuita attraverso il contenimento in adeguati parametri percentuali, nei limiti previsti della legge, compensando il fabbisogno necessario con parte delle royalities provenienti dalla gestione privata della discarica. Una delle leve fiscali per poter facilitare la riduzione della pressione sarà quella di agire sull’Addizionale IRPEF Comunale per una progressiva riduzione. Abbassamento delle aliquote I.C.I. sulla seconda casa (con esonero totale se utilizzate dai figli).</p>